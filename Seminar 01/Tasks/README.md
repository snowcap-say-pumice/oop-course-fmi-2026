# Задачи за упражнение

_За всяка от задачите помислете какви типове да дефинирате, къде е удачно да използвате енумерации и тн. Като за първа седмица, използвайте структури._

### Задача 1.
*Работите в екип, който поддържа малка система, и всяка вечер трябва да се направи бърз отчет “какво се е случвало”. Логът е суров и неподреден, а вашата задача е да го подготвите за преглед и анализ.*

Въвежда се N, след което N записа във формат `HH:MM:SS TYPE MESSAGE`, където TYPE е символ (например I(Info), W(Warn), E(Error), D(Debug)), а MESSAGE е съобщението на всеки лог.

Програмата трябва да поддържа следните функционалности:

- извеждане на всички записи сортирани по време (възходящо)
- извеждане на статистика за броя записи от всеки тип
- извеждане на най-ранния и най-късния запис
- филтриране на записите по времеви интервал [t1, t2]
- филтриране на логовете по тип
---

### Задача 2.
*В сервиза започват да идват повече коли, отколкото майсторите могат да помнят “наум”, и вече се губят заявки. От вас искат проста система, която да държи списък със заявки, да ги подрежда по спешност и да позволява да се вижда какво чака.*

Въвеждат се N заявки за ремонт. Всяка заявка съдържа регистрационен номер, тип на проблем и спешност (цяло число 1..5). Типът на проблема се въвежда като една буква от следните:

- E – Engine
- B – Brakes
- T – Tires
- G – Gearbox
- S – Suspension
- O – Other

Програмата трябва да поддържа следните функционалности:

- поддържане на статус на заявка (например: Waiting, InProgress, Done) и филтриране по статус
- започване на работа по заявка по регистрационен номер
- приключване на заявка по регистрационен номер
- извеждане на всички чакащи заявки, сортирани по спешност (низходящо), а при равенство – по ред на постъпване (по-ранните първи)
- филтриране на заявките по тип проблем

---

### Задача 3. 
Въвежда се цяло число N, след което N триъгълника в равнината, всеки зададен с 3 точки (6 координати).
Отпечатайте триъгълниците сортирани по лицата им (възходящо).

---

### Задача 4.
Реaлизирайте структура Rational, която е за работа с рационални числа.

Имплементирайте функции за събиране, изваждане, умножение и деление.

Имплементирайте функция, която приема истанция(обект) от новия тип и връща дали е валидно рационално число, както и функция, която връща дали е цяло число.
